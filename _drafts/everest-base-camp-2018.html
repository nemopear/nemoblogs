---
layout: post
title: Everest Base Camp 2018
date: 
type: post
parent_id: '0'
published: false
password: ''
status: draft
categories: []
tags: []
meta:
  _edit_last: '12737289'
  geo_public: '0'
author:
  login: nemopear
  email: nemopear@gmail.com
  display_name: nemopear
  first_name: NUTCHAYA
  last_name: VORAYINGYONG
permalink: "/"
---
<p><strong>13-30 Oct 2018</strong></p>
<ul>
<li><strong>วันที่ 13 Oct วันแรกของการเดินทาง</strong><br />
เดินทางจากสนามบินสุวรรณภูมิไปยังสนามบินตรีภูมิวันที่กาฐมันฑุ ใช้เวลาเดินทางประมาณ 3 ชั่วโมง (เวลาของเนปาลตามหลังไทย 1 ชั่วโมง 15 นาที) ผ่านด่านตรวจตม. รอรับกระเป๋า (นานมากกก) ไปฟังบริฟกับเอเจนซี่ทริป แลกตังค์ (ที่นี่ใช้เงิน รูปีเนปาล) เช่าถุงนอน(-10c) แล้วก็ช๊อปปิ้งอุปกรณ์ที่ตลาด Thamel</p>
<p>[caption id="attachment_1698" align="aligncenter" width="1000"]<img class="wp-image-1698 size-large" src="{{ site.baseurl }}/assets/ebc-3-2.jpg?w=1000" alt="" width="1000" height="668" /> จากกรุงเทพไปกาฐมานฑุเราจะเห็นแนวเทือกเขาหิมาลัยอยู่ทางขวามือ[/caption]</p>
<p>[caption id="attachment_1699" align="aligncenter" width="1000"]<img class="size-large wp-image-1699" src="{{ site.baseurl }}/assets/ebc-4-2.jpg?w=1000" alt="" width="1000" height="668" /> มาถึงสนามบิน เราจะคนมารอรับ เตรียมสายตาไว้ให้ดีๆ ต้องหาชื่อให้เจอนะ[/caption]</p>
<p>[caption id="attachment_1701" align="aligncenter" width="1000"]<img class="size-large wp-image-1701" src="{{ site.baseurl }}/assets/ebc-6-2.jpg?w=1000" alt="" width="1000" height="668" /> ตลาด Thamel[/caption]</li>
<li><strong>วันที่ 14 Oct วันที่ 2 ของการเดินทาง</strong><br />
Kathmandu ไป Lukla แล้ว Trek ไปยัง Phakding (2610m)<br />
วันนี้ออกจากโรงแรมแต่เช้า เพื่อไปรอขึ้นเครื่องบินไปยัง Lukla แต่ว่าท้องฟ้ามีความ Traffic Jam มาก จนเครื่องบินดีเลย์นาน ทาง Agency เลยให้เรานั่งเฮลิคอปเตอร์ไป จำไม่ได้ว่าใช้เวลาไปเท่าไหร่ เพราะมั่วแต่ตื่นเต้นกับการขึ้นฮ. แถมยังรู้สึกเมาฮ. อีก<br />
พอถึง Lukla ก็มีไกด์ และลูกหาบรอรับอยู่ ทานข้าวเสร็จก็ออกเดินเท้าต่อไปยัง Phakding<br />
ระหว่างทางก็ไม่เปลี่ยว ไม่เหงา เพราะมีนักท่องเที่ยวมาจากทั่วทุกสารทิศ ทั้งมุ่งหน้าไปทิศทางเดียวกับเรา หรือสวนทางมา<br />
ทางไป Phakding มีธง มีหินสลักมนตรา มีบ้านช่อง Guest House ภูเขาเขียว ตอนถึงที่พักที่ Phakding ตอนนั้นพระอาทิตย์ก็ตกดินแล้ว</li>
<li><strong>วันที่ 15 Oct วันที่ 3 ของการเดินทาง</strong><br />
Phakding (2610m) - Namche Bazar (3446m)<br />
วันนี้เดินเลียบแม่น้ำ หลบน้องลา น้องYak และอึของน้องด้วย ไต่ความสูงขึ้นไปเรื่อยๆ ซ้ายเป็นเหว ขวาเป็นภูเขา เวลาหลบน้องลา น้อง Yak เราก็เลยต้องชิดเขาไว้ เมื่อวานนี้เดินเร็วไปนิด ไกด์เลยบอกว่าให้เดินช้าๆ ลง เพราะกลัวเราจะเหนื่อยเกินไป ความเหนื่อยมากๆ เดินไวมากๆ อาจเป็นสาเหตุของอาการแพ้ความสูงด้วย<br />
พอเริ่มเข้าใกล้ Namche ก็จะเจอกับป่าสนทึบๆ พอถึง Namche ก็พบว่า Namche เป็นเมืองศิวิไลซ์มากๆ เมืองนึง และเป็นเมืองสุดท้ายที่จะมอบความสะดวกสบายให้เรา มีคาเฟ่ อินเตอร์เน็ตไวๆ ให้เราใช้ มีข้าวของเครื่องใช้สำหรับการเดินทางให้เราช๊อปปิ้งเพิ่มเติม และที่ชอบมากคือ มีร้านสระผม เราไปใช้บริการด้วย สบายหัวเลย<br />
เรานอนพักที่ Namche 2 คืน เพราะต้องปรับความสูง</li>
<li><strong>วันที่ 16 Oct วันที่ 4 ของการเดินทาง</strong><br />
Namche Bazar (3446m) Acclimatization Day<br />
วันปรับความสูง พี่ไกด์และพี่ลูกหาบพาเราไต่เขาไปชมวิวทิวทัศน์ที่ Sagarmatha National Park Museum ที่นี่ ตอนเช้าฟ้าใสมาก พอตกบ่ายๆ เมฆมาเต็ม พอพระอาทิตย์หายอากาศก็หนาวลงมาก</li>
<li><strong>วันที่ 17 Oct วันที่ 5 ของการเดินทาง</strong><br />
Namche Bazar (3446m) - Tengboche (3860m) จับระยะได้ 11km ใช้เวลาเดินไป 7 ชั่วโมง<br />
เส้นทางเดินวันนี้เดินเลียบสันเขา โค้งปุ๊บเจอสถูป เจอภูเขา Ama Dablam วนแบบนี้ไปเรื่อยๆ ตอนเดินร้อน ตอนจอดหนาว ทางเดินคล้ายๆ ป่าดอยปุย ต้นสนแน่นเอี๊ยด มีฝุ่นเยอะ ที่พักที่ Tengboche มีไม่มาก ถ้าเราเดินไปแล้วไม่มีที่พัก เราจะต้องเดินต่อไปพักเมืองถัดไป แต่โชคดีที่ยังเหลือที่พัก เราเลยหยุดอยู่ที่ Tengboche<br />
ที่พักวันนี้เล็กๆ ได้ห้องที่อยู่หน้าห้องอาหาร (กลิ่นซุปกระเทียมติดตราตรึงมาก ทำให้วันต่อๆ ไปกินซุปกระเทียมไม่ลงเลย 555) ห้องน้ำรวม และเล็กมาก ด้วยความเหนื่อย กินอะไรก็ไม่อร่อย อากาศหนาว และความลำบากทำให้เราเริ่มคิดถึงบ้าน</li>
<li><strong>วันที่ 18 Oct วันที่ 6 ของการเดินทาง</strong><br />
Tengboche (3860m) - Dinboche (4370m) จับระยะได้ 11km ใช้เวลาเดินไป 6 ชั่วโมง<br />
ตอนเช้าที่นี่หนาวมาก คิดว่าติดลบ เพราะหญ้าเป็นน้ำแข็งแล้ว ทางเดินวันนี้ เดินเลียบสันเขา ไม่มีต้นไม้ใหญ่แล้ว มีแต่แม่น้ำข้างๆ ที่ไหลมาจาก Island Peak<br />
เดินมาถึง Dinboche มีเมฆมาบังพระอาทิตย์บ้างแล้ว ทางเดินที่ไม่ค่อยมีต้นไม้ บรรยากาศมันว้าเหว่ เปล่าเปลี่ยวเดียวดาย ความคิดถึงบ้านเพิ่มมากไปอีก มีความดราม่า แต่โชคดีที่นี่มีอินเตอร์เน็ตขาย ชื่อว่า Everest Link พอให้ Facetime คุยกับคนทางบ้านได้ แต่สัญญาณก็ขาดๆ หายๆ กลางวันสัญญาณจะดีกว่ากลางคืน ที่พักวันนี้มีภูเขาน้ำแข็งล้อมรอบ วิวดีมาก แต่ได้ห้องนอนที่เป็นห้องน้ำรวม กลางคืนห้องน้ำไม่มีไฟ ต้องใช้ Head lamp ออกไปส่อง มีวันหนึ่งปวดฉี่ตอนตี 4 กว่าจะทำใจออกไปได้ ตอนนั้นอากาศ -14C ทำธุระเสร็จ พอจะตักน้ำราด พบว่าผิวน้ำเป็นน้ำแข็ง ตื่นเลย มันหนาวอะไรเบอร์นี้<br />
พอได้ออกมาชมข้างนอกกลางดึก ก็มีโอกาสได้เห็นดาวสะท้อนภูเขาน้ำแข็ง สวยจัง ไม่เคยเห็นอะไรแบบนี้มาก่อน ไม่มีภาพถ่าย เพราะตั้งค่ากล้องถ่ายกลางคืนไม่เป็น เสียดายมาก</li>
<li><strong>วันที่ 19 Oct วันที่ 7 ของการเดินทาง</strong><br />
Dinboche (4370m) Acclimatization Day<br />
วันปรับความสูงอีกครั้ง วันนี้พี่ลูกหาบพาขึ้นไปปรับความสูงที่จุดชมวิว ตอนเช้าที่นี่อากาศ -6C ช่วงเช้าฟ้าใส ช่วงบ่ายเมฆเยอะไปตามระเบียบ บ่ายๆ วันนี้ป้าปุ้ยชวนไปแม่น้ำ แม่น้ำนี้เรียกว่าแม่น้ำ Imja หรือ Island Peak<br />
วันนี้อาการคิดถึงบ้านดีขึ้น ได้เจอพี่คนไทย 5 คนที่โรงแรม พี่ๆ ให้กำลังใจ เวลาเจอคนไทยในต่างแดน ในที่ที่ไม่คิดว่าจะเจอมันก็ทำให้รู้สึกอุ่นใจขึ้นมากเลยนะ ❤</li>
<li><strong>วันที่ 20 Oct วันที่ 8 ของการเดินทาง</strong><br />
Dingboche (4370m) - Lobuche (4910m)<br />
เส้นทางวันนี้เคว้งคว้าง เปล่าเปลี่ยว มากกว่าทุกวันที่ผ่านมา อากาศวันนี้หนาวมาก หนาว feel like -11C หนาวแบบถุงมือ ถุงเท้าที่เตรียมมาเอาไม่อยู่ มือและเท้าเราเย็นมาก จนทรมาณ ก่อนจะถึง Lobuche เราผ่านสุสาน เป็นสุสานของนักเดินทางที่เสียชีวิตในเส้นทางของ Everest</li>
<li><strong>วันที่ 21 Oct วันที่ 9 ของการเดินทาง</strong><br />
Lobuche (4910m) - Gorakshep (5164m) - Everest base camp (5364m)<br />
การเดินทางวันนี้เหนื่อยมาก ไม่ใช่ว่าระยะไกลขึ้น จาก Lobuche ไป Gorakchep ระยะทาง 5km เท่านั้น เป็นภูเขาหิน ต้องคอยเล็งเหยียบที่หินที่มั่นคง ตอนนั้นเราเดินได้ 5 ก้าว เราก็หยุดหอบ รู้เลยว่าอ็อกซิเจนน้อย มันเหนื่อยจนเดินความเร็วเป็นสล็อธเลย<br />
พอถึง Gorakshep ก็ทานข้าวเที่ยง แล้วก็ออกเดินทางไป EBC ต่อในช่วงบ่าย<br />
ระยะทางไปกลับ Gorakshep - EBC ประมาณ 7km ไปด้วยความเร็วสล็อธแบบตอนเช้าเลย พอไปถึง EBC ในที่สุดก็มาถึง We can do it. แต่เราก็อยู่ตรงนั้นไม่นานมาก เพราะอากาศหนาว ถ่ายรูปเสร็จ ก็รีบเดินกลับที่พัก<br />
ตอนเดินทางกลับที่พักที่ Gorakshep หนังชีวิตเลย ลมเย็นสะท้านใจ มือกำไม้โพลแน่น มีบางช่วงที่ไกด์บอกเราว่า อย่าหยุดพักนาน เพราะกลัวหินถล่มลงมา ตอนเดินกลับได้ยินเสียงหินถล่มมาจากภูเขาอีกฝั่ง เสียงมันน่ากลัวมาก<br />
เราเลยไม่กล้าจอดพัก มีแต่ก้าวไปข้างหน้าเรื่อยๆ จนกลับไปถึงที่พักตอนนั้นพระอาทิตย์เริ่มหายไปแล้ว อากาศหนาวมาก ได้ชาร้อนๆ มาหนึ่งแก้ว ดีใจมาก<br />
อันที่จริงแผนของเราคือ EBC และ Gokyo lake ด้วยเส้นทาง Chola Pass แต่เมื่อกลับมาจาก EBC พวกเราตัดสินใจไม่ไป Gokyo ต่อ ป้าปุ้ยปวดหัว อาการน่าเป็นห่วง ส่วนเราค่าอ็อกซิเจนต่ำมาก วัดได้ 45 รู้เลยว่าตอนนอนนอนลำบากมาก หายใจเหนื่อย วางแผนกับไกด์ใหม่ พวกเราจะต้องเดินลง จาก Gorakshep ไปจนถึง Lukla ซึ่งการเดินลงไกด์บอกเราว่าใช้เวลา 3 วัน<strong style="font-size:1.8rem;">แผนขากลับหลังจากยกธงขาวให้กับ Chola Pass<br />
</strong>วันที่ 1 Gorakshep - Pangboche<br />
วันที่ 2 Pangboche - Namche<br />
วันที่ 3 Namche - Lukla</li>
</ul>
<ul>
<li><strong>วันที่ 22 Oct วันที่ 10 ของการเดินทาง</strong><br />
Gorakshep (5164m) - Lobuche (4910m)<br />
วันนี้ต้องเดินลงจาก Gorakshep ไป Pangbuche แต่ไปได้ถึงแค่ Lobuche แล้วอาการของป้าไม่ดีขึ้น พวกเราก็เรียกเฮลิคอปเตอร์ฉุกเฉินมา แต่วันนั้นฮ. ไม่สามารถมาที่ Lobuche ได้ พวกเราเลยได้นอนพักที่ Lobuche อีกหนึ่งคืน เช้าพรุ่งนี้ ฮ. จะมารับพวกเรา</li>
</ul>
<p>ดีที่พวกเราทำประกันการเดินทางมา อยากบอกว่าการทำประกันการท่องเที่ยวสำคัญมาก มันอาจจะเกิดเหตุการณ์ที่เราไม่คาดคิดขึ้น อย่างน้อยมีประกันก็ยังครอบคลุม ช่วยคุ้มครองการรักษาพยาบาล การเรียกฮ. ฉุกเฉิน เรื่องค่าใช้จ่ายที่ไม่คาดคิดระหว่างทริป</p>
<p>จบการเดินทางไป EBC แบบหนาวๆ แบบระทึก เหนื่อยจริง แต่คุ้มนะ แผนเดินทางทั้งหมด 18 วัน ตอนนี้มาถึงวันที่ 10 เอง หลังจากนั้นก็อยู่ในเนปาล เราเลยได้มีโอกาสไป Pokhara เมืองสำหรับ Trekking เส้นทาง ABC ไว้จะมาเล่าให้ฟังอีกนะ ติดตามชมตอนต่อไปจ้า 5555</p>
