---
layout: post
title: สวัสดีนักวิ่งสมัครเล่น
date: 2014-09-11 17:59:35.000000000 +07:00
type: post
parent_id: '0'
published: false
password: ''
status: publish
categories:
- Life
tags:
- running
meta:
  _publicize_pending: '1'
  _edit_last: '12737289'
  _wp_old_slug: '995'
  restapi_import_id: 59486cef9f102
  original_post_id: '995'
author:
  login: nemopear
  email: nemopear@gmail.com
  display_name: nemopear
  first_name: NUTCHAYA
  last_name: VORAYINGYONG
permalink: "/2014/09/11/hellorunner/"
---
<p>ปีนี้เป็นปีที่เริ่มวิ่งอย่างจริงจัง ก่อนหน้านี้ไม่เคยคิดเลยว่าตัวเองจะสามารถวิ่งได้นานถึงชั่วโมง เพราะรู้สึกว่าการวิ่งมันไม่สนุกเลย น่าเบื่อ และไม่ท้าทาย แต่ตอนนี้ความคิดเราก็เปลี่ยนไปแล้ว วิ่งแล้วมันสนุกนะ เราไม่ต้องแข่งกับใครเลย แต่เราแข่งกับตัวเราเอง ตอนนี้ยิ่งมีเพื่อนมาวิ่งเยอะๆ ยิ่งลงสนามบ่อยๆ ก็ยิ่งสนุก แล้วก็รู้สึกอยากจะพัฒนาตัวเองให้ดีมากขึ้น ทำเวลาให้ดีมากขึ้น และเพิ่มระยะการวิ่งให้ไกลกว่าเดิม</p>
<p>ปีนี้เริ่มแข่งครั้งแรกตอนเดือน มกราคม สนามแรกที่ลงแข่ง เป็นงานแข่งที่ห้วยตึงเฒ่า ระยะทาง 5.5km ก่อนหน้านั้นซ้อม 2 วัน ครั้งนี้ความเร็วโดยเฉลี่ยอยู่ที่ 6.29min/km<br />
5km สำหรับตอนเริ่มวิ่งใหม่ๆนี่มันรู้สึกไกลมากเลยนะ ลองกลับไปดู log ตัวเองก็พบว่า มีความพยายามไปเยือนสนามอาทิตย์ละ 1 ครั้ง จากวิ่ง 5km ได้แล้ว ก็พยายามอัพให้เป็น 6 km</p>
<p>ตอนนั้นที่อยากวิ่งให้ไกลกว่าเดิมเพราะว่า follow twitter ของหมอหมี แล้วเห็นสาวๆส่งการบ้านด้วยการวิ่ง 8km (เราอึ้งไปเลย ทำได้ยังไงเนี่ย) ตบบ่าตัวเองเบาๆ ไม่เป็นไรนะ วิ่งเท่าที่กำลังตัวเองทำได้ก่อน ค่อยๆฝึกไป</p>
<p>หลังจากนั้น เดือนกุมภาพันธ์ก็มีงานแข่งวิ่งมินิมาราธอนของคณะอุตสาหกรรมเกษตร มช. ระยะทาง 9.94km ครั้งนี้ได้ ความเร็วโดยเฉลี่ย 6.15min/km ทำเวลาได้ดีขึ้นอีกนิดนึง อาจจะเป็นเพราะว่าเป็นสนามที่คุ้นเคย ชอบมาวิ่งที่นี้เป็นประจำ (ครั้งนี้ได้ถ้วยด้วยนะ)</p>
<p>พอมาช่วงเดือนมีนา-เมษา เดือนนี้ไปเยือนสนามแค่สองครั้ง เพราะเกิดอุบัติเหตุเตะโต๊ะ แผลที่ข้อเท้าลึกมาก ใส่รองเท้าผ้าใบไม่ได้เลย ใช้เวลาฟื้นตัวประมาณเดือนครึ่ง (หรือว่าเราขี้เกียจด้วยก็ไม่รู้) แต่พอแผลเริ่มแห้งมันก็ยังรู้สึกระบมอยู่</p>
<p>พอมาถึงเดือนพฤษภา ก็กลับมาฟิตอีกที<br />
เวลาวิ่งก็ไม่ได้สม่ำเสมอเท่าไหร่เลย บางวันก็ใช้เวลามาก บางวันก็ใช้เวลาน้อย ได้ระยะมากหรือน้อยคละๆกันไป<br />
ถ้าวันไหนเหนื่อยเราก็วิ่งช้าหน่อย คิดว่าเอาตัวเองไปถึงสนามก็มีชัยไปกว่าครึ่งแล้ว</p>
<p>อ่านมาถึงตรงนี้แล้ว ดีใจน๊าที่มีคนรักสุขภาพเหมือนกัน<br />
แต่วันนี้ง่วงแล้ว เดี๋ยวมาต่อจ้า :)</p>
<p>&nbsp;</p>
